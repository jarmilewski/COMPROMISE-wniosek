<h1 data-label="353140" class="ltx_title_section">Aktualny stan wiedzy w obszarze dotyczącym projektu</h1><div>Obecnie prace związane z wykorzystaniem węglanowych elektrolizerów prowadzone są tylko w jednym ośrodku na świecie - KTH Royal Institute of Technology. Do tej pory w tej tematyce zostały opublikowane tylko 3 artykuły&nbsp;<cite class="ltx_cite raw v1">\cite{Hu_2016,Hu_2014,Hu_2016a}</cite>  napisane przez jeden zespół badawczy.
</div><div></div><div>W&nbsp;<cite class="ltx_cite raw v1">\cite{Hu2014}</cite> przebadano właściwości elektrochemiczne węglanowego ogniwa w dwóch trybach pracy: jako ogniwo paliwowe (MCFC) i jako elektrolizer (MCEC) przy użyciu krzywych polaryzacji i elektrochemicznej spektroskopii impedancyjnej. Wyniki pokazują, że możliwa jest praca odwracalnego węglanowego ogniwa paliwowego i że ogniwo faktycznie wykazuje niższą polaryzację w trybie MCEC.
</div><div></div><div>Tematem <cite class="ltx_cite raw v1">\cite{Hu2016}</cite> było sprawdzenie polaryzacji elektrody niklowej elektrolizera MCEC podczas pracy przy niskiej koncentracji wodoru. Jest to istotne z punktu widzenia wykorzystania MCEC do produkcji paliwa. W tym celu zbadano elektrochemiczne osiągi elektrody niklowej w obecności gazów ubogich w wodór o składach 1/24,5/24,5/50%, 1/49,5/24,5/25%, 1/24,5/49,5/25% i 1/49,5/49,5/0% H2/CO2/H2O/N2 w zakresie temperatur 600-650C, a następnie porównano wyniki z przypadkiem referencyjnym przy składzie gazu 25/25/25/25% H2/CO2/H2O/N2. W przypadku gazów wlotowych do elektrolizera zawierających niewielkie ilości wodoru elektroda Ni wykazywała większe straty polaryzacji niż dla przypadku referencyjnego. Obliczono, że energia aktywacji do wytwarzania wodoru mieści się w zakresie 69-138 kJ/mol dla wszystkich badanych składów gazów.
</div><div></div><div>W [3] dokonano oceny wydajności i trwałości ogniwa węglanowego (MCEC). Autorzy podają, że wydajność elektrochemiczna ogniwa i elektrod nieco się zmniejsza podczas długoterminowego testu MCEC. Degradacja nie jest jednak trwała, a osiągi ogniwa można częściowo odzyskać.
</div><div></div><div>Przedstawiony powyżej aktualny stan wiedzy świadczy o tym, że omawiane zagadnienie jest bardzo nowe i niewystarczająco przebadane. Istnieje tu duży potencjał do badań oraz publikacji naukowych.
</div><div></div><div></div><div>Literatura
</div><div>[1] Hu, L., Rexed, I., Lindbergh, G., &amp; Lagergren, C. (2014). Electrochemical performance of reversible molten carbonate fuel cells. International Journal of Hydrogen Energy, 39(23), 12323-12329.
</div><div>[2] Hu, L., Lindbergh, G., &amp; Lagergren, C. (2016). Operating the nickel electrode with hydrogen-lean gases in the molten carbonate electrolysis cell (MCEC). International Journal of Hydrogen Energy, 41(41), 18692-18698.
</div><div>[3] Hu, L., Lindbergh, G., &amp; Lagergren, C. (2016). Performance and Durability of the Molten Carbonate Electrolysis Cell and the Reversible Molten Carbonate Fuel Cell. The Journal of Physical Chemistry C, 120(25), 13427-13433.
</div>