<div>W&nbsp;<cite class="ltx_cite raw v1">\cite{Hu2014}</cite> przebadano właściwości elektrochemiczne węglanowego ogniwa w dwóch trybach pracy: jako ogniwo paliwowe (MCFC) i jako elektrolizer (MCEC) przy użyciu krzywych polaryzacji i elektrochemicznej spektroskopii impedancyjnej. Wyniki pokazują, że możliwa jest praca odwracalnego węglanowego ogniwa paliwowego i że ogniwo faktycznie wykazuje niższą polaryzację w trybie MCEC. Na rys.&nbsp;<span class="au-ref raw v1">\ref{304290}</span> pokazano krzywe polaryzacji dla badanego ogniwa w trybach MCFC i MCEC.</div><div>    </div><div>Tematem&nbsp;<cite class="ltx_cite raw v1">\cite{Hu2016}</cite> było sprawdzenie polaryzacji elektrody niklowej elektrolizera MCEC podczas pracy przy niskiej koncentracji wodoru. Jest to istotne z punktu widzenia wykorzystania MCEC do produkcji paliwa. W tym celu zbadano elektrochemiczne osiągi elektrody niklowej w obecności gazów ubogich w wodór o procentowych składach&nbsp;     H2+CO2+H2O+N2:&nbsp; &nbsp; &nbsp;1+24.5+24.5+50, 1+49.5+ 24.5+ 25, 1+24.5+49.5+25 i 1+49.5+49.5+0 w zakresie temperatur 600 .. 650<span class="math ltx_Math v1">\(^{\circ}\)</span>C, a następnie porównano wyniki z przypadkiem referencyjnym przy składzie gazu zawierającego     H2+CO2+H2O+N2&nbsp; w stosunku 25+25+25+25 . W przypadku gazów wlotowych do elektrolizera zawierających niewielkie ilości wodoru elektroda Ni wykazywała większe straty polaryzacji niż dla przypadku referencyjnego.&nbsp;&nbsp;&nbsp;</div><div></div><div>W&nbsp; dokonano oceny wydajności i trwałości ogniwa węglanowego (MCEC). Autorzy podają, że wydajność elektrochemiczna ogniwa i elektrod nieco się zmniejsza podczas długoterminowego testu MCEC. Degradacja nie jest jednak trwała, a osiągi ogniwa można częściowo odzyskać.
</div><div></div><div>Z dostępnych publikacji wynika, iż nikt nie badał możliwości bezpośredniej konwersji dwutlenku węgla oraz pary wodnej do węglowodorów, a raczej skupiano się na samej produkcji wodoru. Zatem projekt dotyczy bardzo nowatorskiego rozwiązania, które potencjalnie może być wykorzystane do konwersji nadmiarowej energii elektrycznej pochodzącej ze źródeł odnawialnych do paliwa syntetycznego opartego o węglowodory. Podjęcie prac w tym zakresie charakteryzuje się dużym potencjałem do publikacji naukowych.
</div><div></div><h1 data-label="685327" class="ltx_title_section">26. Wpływ projektu</h1><h2 data-label="169083" class="ltx_title_subsection">+Podniesienie kompetencji i kwalifikacji wykonawców projektu, stworzenie perspektyw długotrwałej współpracy, szanse na wykorzystanie nabytych doświadczeń w przyszłych projektach </h2><div>Prace dotyczące węglanowych ogniw paliwowych prowadzone są obecnie na Politechnice Warszawskiej od prawie 10 lat, badania te są prowadzoenw kilku obszarach:</div><ul><li>synteza nowych materiałów do ogniw paliwowych (WIM)</li><li>nowe rozwiązania konstrukcyjne (MEL)</li><li>badania wydajności i charakteryzacja ogniw paliwowych (MEL)</li><li>modelowanie oparte o stałe skupione (MEL)</li></ul><div></div><div>Wnioskowany projekt przyczyni się do podniesienia naszych kompetencji w następujących obszarach:</div><ul><li>synteza nowych materiałów pracujących w trybie elektrolizy (WIM)</li><li>nowe rozwiązania konstrukcyjne dla węglanowych elektrolizerów (MEL)</li><li>modelowanie procesów elektrochemicznych w oparciu o stałe rozłożone (WIM)</li><li>badania wydajności pracy w trybie elektrolizy</li></ul><div></div><div>Część z tych kompetencji zostanie wypracowana przez nasz zespół badawczy w oparciu o posiadane doświadczenie w zakresie ogniw paliwowych, natomiast cześć zostanie wypracowana przy współpracy z partnerem zagranicznym (modelowanie CFD). Da nam to możliwości na dłuższą współpracę z partnerem zagranicznym w zakresie modelowania CFD elektrochemicznych źródeł energii oraz reakcji metanizacji. Przewidujemy tutaj aplikację wniosków na przyszłe projekty w szczególności w celu praktycznego zastosowania wypracowanych rozwiązań---opracowanie technologii do elektrochemicznej syntezy paliw z dwutlenku węgla pochodzenia energetycznego, głównie pod kątem elektrowni węglowych, które są dominującym źródłem energii elektrycznej zarówno w Polsce jak i RPA.</div><div>
</div><h2 data-label="631122" class="ltx_title_subsection">+Efekty krótkoterminowe – uzyskane tytuły doktorskie i/lub habilitacje, faktyczne wyniki badań, publikacje, zaangażowanie studentów, upowszechnianie wyników projektu w środowisku naukowym i poza nim</h2><h2 data-label="631122" class="ltx_title_subsection"></h2><div>                                Proponowany  projekt pozwoli nam na kontynuowanie szeroko zakrojonych badań nad elektrochemicznymi  źródłami energii (ogniwa paliwowe, elektrolizery) opartymi o&nbsp;ciekłe  węglany, oraz możliwościami syntezy paliw z&nbsp;wychwyconego  CO2 pochodzenia energetycznego przy współpracy z&nbsp;naukowcami  z&nbsp;RPA,  poprzez połączenie naszych kompetencji.</div><div>    </div><div>Efekty  krótkoterminowe, to między innymi:</div><ul><li>określenie możliwości generacji paliw  syntetycznych w&nbsp;oparciu o&nbsp;węglanowe elektrolizery,</li><li>opracowanie modeli numerycznych procesów  elektrochemicznych zachodzących podczas takich procesów.</li></ul><div>    </div><div>Prace  wykonane w&nbsp;projekcie będą pierwszym systematycznym podejściem  do zdefiniowania pracy węglanowego elektrolizera pracującym w&nbsp;koelektrolizie.  </div><div>    </div><div>Projekt  przyczyni się również do szkolenia studentów i młodych pracowników naukowych przy  prowadzeniu badań wielodyscyplinarnych. </div><div>    </div><div>Wyniki  uzyskane przy realizacji projektu zostaną włączone do monografii profesorskiej  (J. Milewski), monografii habilitacyjnej (Ł. Szabłowski) oraz kilku prac  doktorskich (A. Szczęśniak, O. Dybiński).</div><div>    </div><div>Przewiduje  się także szereg publikacji w&nbsp;uznanych periodykach naukowych  takich jak: Applied Energy, Journal of Power Sources, International Journal of  Hydrogen Energy, Journal of Power Technologies, i inn., jak również wyniki te  będą prezentowane na bieżąco na krajowych i&nbsp;międzynarodowych  konferencjach: np. Fuel Cell Seminar.</div><div>    </div><div>Podczas  wzajemnych wizyt naukowców z&nbsp;Polski i&nbsp;RPA  zostaną zorganizowane specjalne seminaria poświęcone projektowi. Seminaria te  będą otwarte dla wszystkich chętnych. </div><div></div><h2 data-label="216248" class="ltx_title_subsection">+Efekty długoterminowe – zaplanowane strategie upowszechniania wyników projektu w trakcie jego trwania i po zakończeniu. Planowane sposoby wykorzystania wyników projektu w przyszłości, np. poprzez patenty i prawa autorskie, przedsięwzięcia spin-off, komercyjne zastosowanie uzyskanych wyników, pozytywny wpływ ekonomiczny i społeczny.
</h2><div>
Proponowany projekt rozszerzy prowadzone obecnie badania nad elektrochemicznymi źródłami energii. Chcielibyśmy rozpocząć długoterminową współpracę w tym zakresie z naszym partnerem z RPA w szczególności w zakresie modelowania matematycznego opartego o stałe rozłożone (CFD).
</div><div></div><div>W ramach projektu zostaną wypracowane następujące zagadnienia:
</div><ul><li>nowe materiały do budowy elektrolizerów węglanowych</li><li>opracowanie reaktora do produkcji paliw syntetycznych z wychwyconego CO2 pochodzenia energetycznego pracującego jako urządzenie elektrochemiczne</li></ul><div>Będą to również pierwsze takie badania dotyczące integracji tych dwóch technologii. Długoterminowe korzyści obejmują rozwój nowych technologii i złożenie wspólnych patentów.
</div><div></div><div>Podczas projektu odbędzie się szereg wizyt bilateralnych, co przyczyni się do szkolenia studentów i młodych naukowców przy przeprowadzeniu&nbsp;    wielodyscyplinarnych     badań. W dłuższej perspektywie wyniki projektu mogą być ważnym krokiem w kierunku komercjalizacji opracowanie nowej technologii do magazynowania energii elektrycznej w postaci paliw syntetycznych za pomocą węglanowych elektrolizerów, co przyczyni się do zwiększenia zastosowania energii odnawialnej. </div><div></div><h2 data-label="137121" class="ltx_title_subsection">Praktyczne wykorzystywanie wytworzonej własności intelektualnej, innowacji technicznych, możliwości komercjalizacji wyników projektu, a także inne praktyczne wykorzystanie wyników projektu przez potencjalnych beneficjentów np. poprawa jakości życia, oddziaływanie na środowisko i społeczeństwo.
</h2><div></div><div>Obecnie wyzwaniem dla systemów elektroenergetycznych krajów europejskich jest problem magazynowania energii wytwarzanej przez źródła energii odnawialnych. W okresach dużego nasłonecznienia i dużej wietrzności, źródła energii odnawialnej generują więcej mocy elektrycznej aniżeli jesteśmy w stanie odebrać, co widoczne było wielokrotnie na przykładzie Niemiec już od 2016 roku kiedy to ceny energii na rynku spadały poniżej zera, aby tylko zapewnić odbiór energii ze źródeł odnawialnych. Ze względu na ciągłe inwestycje w moce wytwórcze w postaci farm wiatrowych i farm fotowoltaicznych, tego typu sytuacje będą występowały coraz częściej. Logiczne zatem wydaje się poszukiwanie sposobu wykorzystania lub zmagazynowania energii nadmiarowej produkowanej przez odnawialne źródła energii w celu wykorzystania jej w okresach braku mocy w systemie.</div><div></div><div> &nbsp;W projekcie zakłada się przeprowadzenie analizy i badań rozwiązania, które umożliwi konwersję nadmiarowej energii elektrycznej pochodzącej ze źródeł odnawialnych do paliwa syntetycznego opartego o węglowodory przy użyciu ogniwa paliwowego w funkcji elektrolizera, czyli poprzez odwrócenie procesu zachodzącego w ogniwie paliwowym. Powstałe paliwa w postaci węglowodorów mogą być ponownie wykorzystywane w elektrowniach konwencjonalnych lub w ogniwach paliwowych po przeprowadzeniu reformingu parowego. Opracowanie technologii umożliwiającej odwrócenie procesu zachodzącego w ogniwach paliwowych (MCFC) i użytkowanie instalacji jako elektrolizera wytwarzającego paliwo (MCEC) przy wykorzystaniu energii elektrycznej z sieci otwiera nowe możliwości wykorzystania instalacji ogniw paliwowych zarówno w kontekście energetycznym - poszerzając możliwości techniczne instalacji ogniw paliwowych, jak i w kontekście ekonomicznym - umożliwiając nie tylko ekonomicznie uzasadnione wytwarzanie energii elektrycznej z paliwa, ale także generowanie korzyści finansowych poprzez odbiór nadmiarowej energii elektrycznej i wytwarzanie dodatkowego paliwa możliwego do wykorzystania w późniejszym okresie.&nbsp;</div><div></div><div>Ogniwa paliwowe MCFC w przyszłości będą stosowane na szeroką skalę do zapewniania stabilnych dostaw energii elektrycznej w energetyce rozproszonej wszędzie tam, gdzie dostępny jest gaz ziemny lub gdzie zagwarantowane będą dostawy wodoru. Będą to jednostki komercyjne, uniezależniające określonego odbiorcę lub określoną grupę odbiorców od zewnętrznego systemu elektroenergetycznego. Wysoka sprawność elektrochemicznej konwersji paliwa w energię elektryczną zapewnia ograniczenie emisji gazów cieplarnianych, co wpływa pozytywnie na środowisko, a w przypadku wysokich opłat za emisje dwutlenku węgla w przyszłości zapewni w perspektywie czasu szybki zwrot nakładów inwestycyjnych poniesionych na źródło energii jakim jest instalacja ogniw paliwowych. Jednak traktowanie ogniwa paliwowego jedynie jako jednostki wytwórczej energii elektrycznej może być błędem w kontekście możliwości wykorzystania go jako jednostki odbierającej nadmiar energii elektrycznej i wytwarzającej paliwo do późniejszego wykorzystania. Ostatnie badania dowodzą, że istnieje możliwość wykorzystania ogniw paliwowych wtedy kiedy nie będzie zapotrzebowania na produkowaną przez nie energię elektryczną. Zakładając możliwość dwukierunkowego wykorzystania ogniw paliwowych otwieramy drogę do zwiększenia potencjału technologii ogniw paliwowych, a dzięki temu przespieszenia ich wejścia na rynek. Potencjalnymi odbiorcami uzyskanych wyników będą producenci badawczych i komercyjnych instalacji ogniw paliwowych, a pośrednio końcowi odbiorcy energii elektrycznej pragnący zapewnić bezpieczeństwo energetyczne sobie lub całemu regionowi, na przykład zakłady przemysłowe lub klastry energii. Wyniki badań zostaną opublikowane w czasopismach o zasięgu międzynarodowym, a z uwagi na fakt, że dotychczas tego typu badania realizowane były tylko przez Szwedzki zespół z    KTH Royal Institute of Technology, mamy szansę być jednym z pierwszych krajów rozwijających tę technologię.</div><div></div><div>  &nbsp;</div><div></div><h1 data-label="685327" class="ltx_title_section">+33. Potencjał wnioskodawcy</h1><div>Politechnika Warszawska, rozwija technologię węglanowych ogniw paliwowych (MCFC) od 2010 na dwóch wydziałach Mechanicznym Energetyki i Lotnictwa (rozwiązania konstrukcyjne) oraz Wydziale Inżynierii Materiałowej (rozwiązania materiałowe). WIM od kilku lat zajmuje się projektowaniem i wytwarzaniem materiałów dla MCFC, stanowiących elektrody oraz osnowę. Wszystkie materiały wytwarzane są za pomocą metody odlewania z gęstwy (z ang. tape casting). Technika ta w swoich założeniach jest stosunkowo prosta, a podstawowe urządzenia pozwalające na uzyskanie zadowalających wyników nie są kosztowne. Kluczowym parametrem decydującym o strukturze i właściwościach wytwarzanych materiałów jest skład gęstwy oraz procesy suszenia i wypalania. W obecnie stosowanych przez WIM PW rozwiązaniach wykorzystywane są gęstwy bazujące na rozpuszczalnikach organicznych i nieorganicznych. Przy doborze składników gęstwy brane są pod uwagę zarówno czynniki technologiczne jak i ekonomiczne. MEL PW jest w posiadaniu kilowatowych stosów węglanowych ogniw paliwowych, oraz opracował własne stosy MCFC. Stosy te składają się z 18 ogniw połączonych szeregowo, same ogniwa charakteryzują się różnymi powierzchniami roboczymi od 20 do 120 cm2. Osiągane wydajności ogniw paliwowych są porównywalne z wartościami osiąganymi przez inne ośrodki na świecie (0,125 W/cm2).
</div><div>Na zasoby ludzkie samego Instytutu Techniki Cieplnej składają się pracownicy naukowo-badawczy, techniczni, administracyjni oraz doktoranci. Wszyscy ci ludzie stanowią zgrany i prężny zespół mogący realizować zarówno pod względem merytorycznym, jak i organizacyjnym nawet skomplikowane i ambitne projekty. Do grona pracowników naukowo-badawczych zalicza się 54 osoby, z czego 10 stanowią profesorowie zwyczajni, 7—profesorowie nadzwyczajni, 2 osoby posiadają tytuł docenta, 26 osób jest na stanowisku adiunkta, 4—starszego wykładowcy, a pozostałe 5 osób piastuje stanowisko asystenta. ITC posiada 27 pracowników technicznych, z których znaczną część stanowią ludzie młodzi, w tym kilku doktorantów. Część z nich uczestniczy w realizowanych obecnie projektach lub zajmuje się utrzymaniem i eksploatacją laboratoriów i warsztatów. Wśród pracowników administracyjnych można wymienić 12 osób. Zajmują się oni kwestiami formalnymi oraz księgowością. W Instytucie Techniki Cieplnej kształci się obecnie 60 doktorantów, z czego większość to uczestnicy studiów stacjonarnych. Uczestniczą oni w rozlicznych projektach realizowanych w ITC oraz prowadzą znaczną część ćwiczeń oraz laboratoriów. W ostatnich 6 latach w samym ITC zostało zrealizowanych lub jest w trakcie realizacji prawie 20 projektów dla przemysłu i prawie 100 projektów badawczych.
</div><div>
</div><div>Jednym z założeń projektu jest wykonanie badań doświadczalnych na węglanowych elektrolizerach, w tym celu niezbędne będzie wykonanie warstw takich ogniw elektrochemicznych, w tym celu wnioskodawca posiada odpowiednio wyposażone laboratoria, między innymi: Szereg pieców w tym piec komorowy Czylok FCF-V70C/R; komora (retorta) o objętości 51 l; programowalny; gazoszczelny; temperatura pracy do 1000°C; możliwość prowadzenia obróbki cieplnej w atmosferze ochronnej przeznaczone do wyżarzania komponentów ogniwa.
</div><div>Stanowisko do odlewania taśm z gęstwy metodą Tape Casting; maksymalna powierzchnia odlewanych taśm 200x800mm; wyposażone w dwa zasobniki do formowania taśm typu doctor-blade’ o szerokości 80 i 150mm z możliwością nastawy wysokości ostrza w zakresie 0.01 .. 5 mm Przeznaczenie: Wytwarzanie komponentów ogniwa – formowanie taśm w stanie surowym
</div><div>Mieszadło silnikowe VELP DLH; elektroniczna regulacja obrotów w zakresie 50…2000rpm, wyposażone w pompę próżniową&nbsp;&nbsp; Przeznaczenie: Wytwarzanie komponentów ogniwa homogenizacja mieszanek mas lejnych przeznaczonych do formowania taśm metodą tape casting
</div><div>Młyn kulowy planetarny Retch PM400 z osprzętem&nbsp; Przeznaczenie: Wytwarzanie komponentów ogniwa – homogenizacja mieszanek mas lejnych przeznaczonych do formowania taśm metodą tape casting; Mieszalnik wysokoobrotowy THINKY ARV-930TWIN; planetarny; możliwość mieszania do 2x930g substancji; regulacja obrotów 400 .. 1400rpm; wyposażony w pompę próżniową&nbsp; Przeznaczenie:&nbsp; Wytwarzanie komponentów ogniwa – homogenizacja mieszanek mas lejnych przeznaczonych do formowania taśm metodą tape casting
</div><div>Szereg urządzeń pomiarowych, w tym do pomiaru gęstości metodą hydrostatyczną (Archimedesa) do wagi Gibertini do pomiarów porowatości otwartej komponentów
</div><div>Szereg mikroskopów elektronowych skaningowych, (np. HITACHI S-3500N z detektorem EDS oraz przystawką EBSD; Hitachi S5500 o rozdzielczości &lt;0,4nm z detektorami EDS i Duo- STEM; SU8000 o rozdzielczości 1nm; Hitachi HD2700 rozdzielczość 1 Angstroma z detektorami EDS oraz EELS; JEM 3010) oraz wiele innych mikroskopów jonowo elektronowych, rentegowskich przeznaczonych do charakteryzacji struktury materiałów komponentów ogniwa
</div><div>Natomiast badania samych ogniw będą prowadzone na odpowiednim stanowisku wyposażonym w aparaturę do pomiaru napięcia - moduł National Instruments&nbsp; oraz do pomiaru oporu ogniwa HIOKI 3560 AC mΩ HiTESTER
</div>